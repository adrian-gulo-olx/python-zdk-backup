<h1>JAK ZACZĄĆ WSPÓŁPRACĘ? (POŚREDNIK)</h1>
<p>Zacznijmy od początku czyli od <a href="https://ssl.otodom.pl/konto/rejestracja-firmy/biuro-nieruchomosci/" target="_blank"><strong>rejestracji konta</strong></a> - po kliknięciu w ten link przejdziesz do formularza rejestracji dla biur nieruchomości. W formularzu poprosimy Cię nie tylko o podanie najważniejszych danych ale też m.in. o wybór programu do <a href="/hc/pl/articles/203120562-JAK-MOG%C4%98-EKSPORTOWA%C4%86-OG%C5%81OSZENIA-" target="_blank">eksportu</a> jeśli z takiego korzystasz. Wtedy też będziesz poproszony o akceptację <a href="http://otodom.pl/regulamin/biura-nieruchomosci/" target="_blank">Ogólnych Warunków Świadczenia Usług dla Biur Nieruchomości</a>. </p>
<p>Gdy już wypełnisz formularz i klikniesz "Zapisz" trafi on do nas do <strong>weryfikacji, </strong>która polega na sprawdzeniu Twoich danych fakturowych zgodnie z rejestrami (CEIDG, KRS lub REGON). Jeśli wszystko będzie się zgadzać - a zwykle tak jest, skontaktujemy się z Tobą - będzie to dobra okazja do zadania nurtujących pytań.</p>
<p><strong>Pamiętaj! Zanim Twoje konto się uaktywni będziesz musiał jeszcze wpisać kod aktywacyjny. </strong></p>
<p>Taki kod wysyłamy do Ciebie pocztą tradycyjną na adres z Twoich danych fakturowych (tych które podałeś podczas rejestracji). Chcemy w ten sposób zapobiec sytuacji, gdy na dane Twojej firmy rejestruje się osoba niepowołana. Dlatego wysyłamy kod aktywacyjny tylko na adres fakturowy potwierdzony z rejestrem. </p>
<p>Możesz przyspieszyć wysyłkę kodu - jeśli prześlesz nam mailowo skan dokumentu firmowego, np. nadania NIP-u  będziemy mogli w odpowiedzi przesłać Ci kod aktywacyjny mailem. </p>
<p>Gdy wpiszesz już kod aktywacyjny na koncie można powiedzieć, że <strong>zawarłeś z nami umowę</strong>. Możesz też od tego momentu korzystać z <a href="/hc/pl/articles/203125791" target="_blank">dostępnych pakietów wyróżnień</a> oraz <a href="/hc/pl/articles/203202901-JAK-DZIA%C5%81A-PROMOWANIE-W-OLX-" target="_blank"><strong>promować ogłoszenia w OLX</strong></a>. Zaczynamy wtedy wystawiać Ci comiesięczne faktury według naszego <a href="https://ssl.otodom.pl/konto/cennik/#posrednicy-nieruchomosci" target="_blank">cennika</a>.</p>
<p>Garść potrzebnych informacji na koniec:</p>
<ol>
<li>Faktury wystawiane są u nas zawsze <strong>na koniec</strong> okresu rozliczeniowego (z dołu).</li>
<li>Umowa z Otodom zawierana jest na <strong>czas nieokreślony</strong>.</li>
<li>Okres wypowiedzenia wynosi <strong>jeden miesiąc</strong> (30 dni) i jest liczony od następnego dnia po wystawieniu faktury za okres rozliczeniowy, w którym przesłałeś wypowiedzenie.</li>
</ol>
<p> Możesz teraz z powodzeniem <strong><a href="https://ssl.otodom.pl/konto/rejestracja-firmy/biuro-nieruchomosci/" target="_blank">zarejestrować konto</a> </strong>:) A jeśli potrzebujesz przy tym porozmawiać zadzwoń pod ten numer <strong>61 630 6015 </strong>(w godzinach od 9 do 17).</p>