<h1>CO TO JEST "WYSTAWIENIE"?</h1>
<p>W serwisie Otodom do faktury na koniec okresu rozliczeniowego zliczane są <strong>wystawienia</strong>, nie liczba aktywnych ofert.</p>
<p>Załóżmy że przykładowy okres rozliczeniowy na Twoim koncie trwa od 17 maja do 16 czerwca. Jeżeli 17 maja dodasz w Otodom 2 ogłoszenia, ale już, dajmy na to, 20 maja jedno z nich dezaktywujesz (np. sprzedało się) i dodasz nowe ogłoszenie, wciąż będziesz prezentować tylko <strong>2 oferty</strong> na koncie. Jednak na fakturze wyszczególnione zostaną <strong>3 wystawienia</strong>. W końcu w okresie między 17 maja a 16 czerwca aktywowałeś 3 ogłoszenia a nie 2.</p>
<p>Wystawienie to inaczej każda aktywacja lub przedłużenie oferty w Otodom. Maksymalnie w ramach jednego wystawienia możesz prezentować ogłoszenie przez 30 dni w Otodom. Jeśli chcesz, możesz to ogłoszenie usunąć już po 1 dniu aktywności lub po 30 dniach - zależy to tylko od Ciebie, ale wystawienie zostanie policzone za samo aktywowanie ogłoszenia. </p>
<p><strong>Ważne! </strong>Jeżeli dodajesz ogłoszenie poprzez program do eksportu, Twoje ogłoszenie będzie przedłużane automatycznie co 30 dni. Wówczas aktywacja takiego ogłoszenia zostanie policzona na fakturze tylko raz. Jeśli jednak dodajesz ogłoszenia ręcznie, masz możliwość przedłużenia ogłoszenia w dowolnym momencie. Wystawienie jest wtedy naliczane w tym samym momencie, w którym nastąpi przedłużenie. W takim wypadku za wystawienie jednego ogłoszenia możesz zapłacić 2 razy na jednej fakturze. Oznacza to, że 60 dni aktywności ogłoszenia opłacasz na jednej fakturze, zamiast na dwóch.</p>