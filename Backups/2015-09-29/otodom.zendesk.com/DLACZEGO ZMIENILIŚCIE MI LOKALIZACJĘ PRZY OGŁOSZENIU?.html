<h1>DLACZEGO ZMIENILIŚCIE MI LOKALIZACJĘ PRZY OGŁOSZENIU?</h1>
<p>Często zdarza się, że przy ogłoszeniach zaznaczana lokalizacja jest niezgodna z rzeczywistością. Można potwierdzić to czytając opisy takich ogłoszeń. Przykładowo - na mapie zaznaczony jest <strong>Kalisz</strong>, podczas gdy opis wskazuje, że nieruchomość leży w <strong>Tłokini Kościelnej</strong> ok. 10 km pod Kaliszem.</p>
<p>Zależy nam na prezentowaniu lokalizacji w możliwie najbardziej precyzyjny sposób, dlatego takie ogłoszenia są przez nas <strong>moderowane</strong>.</p>
<p>Pamiętaj, że ustawienie <strong>prawidłowej lokalizacji</strong> przy ogłoszeniu jest bardzo ważne z punktu widzenia jakości Twojego ogłoszenia i potencjalnych nabywców.</p>
<p>Wyobraź sobie, że sam poszukujesz mieszkania lub domu w Kaliszu. Jeżeli nie moderowalibyśmy lokalizacji na liście wyszukiwania dla miasta Kalisz musiałbyś przebierać w ogłoszeniach ze wszystkich ościennych miejscowości. Nie jest to wygodne dla szukającego, który wie czego szuka. Wiemy o tym właśnie od poszukujących nieruchomości, którzy zgłaszają nam niepoprawnie podane lokalizacje.</p>
<p>W Otodom zakładamy, że gdybyś szukał domu w mieście Kalisz oraz miejscowościach ościennych zaznaczyłbyś odpowiedni <strong>promień odległości</strong> w naszej wyszukiwarce:</p>
<p><img src="https://otodom.zendesk.com/hc/pl/article_attachments/201734942/wyszukiwanie_po_promieniu.png" alt="" /></p>
<p>Pozwól poszukującym samodzielnie zadecydować o tym jakie ogłoszenia przeglądają i zaznacz lokalizację zgodnie ze stanem rzeczywistym. Jeśli tego nie zrobisz, poprawimy ogłoszenie za Ciebie.</p>
<p> </p>