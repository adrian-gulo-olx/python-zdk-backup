<h1>JAK ZACZĄĆ WSPÓŁPRACĘ? (DEWELOPER)</h1>
<p>Zacznijmy od początku czyli od <a href="https://ssl.otodom.pl/rejestracja-dewelopera" target="_blank"><strong>rejestracji konta</strong></a> - po kliknięciu w ten link przejdziesz do formularza rejestracji dla deweloperów. W formularzu poprosimy Cię nie tylko o podanie najważniejszych danych ale też o akceptację <a href="http://otodom.pl/regulamin-deweloperzy" target="_blank">Ogólnych Warunków Świadczenia Usług dla Deweloperów</a>. </p>
<p>Gdy wypełnisz formularz i klikniesz "Zapisz" trafi on do <strong>weryfikacji, </strong>która polega na sprawdzeniu Twoich danych fakturowych zgodnie z rejestrami (CEIDG, KRS lub REGON). Jeśli wszystko się zgadza - a zwykle tak jest, skontaktujemy się z Tobą - będzie to dobra okazja do zadania nurtujących pytań.</p>
<p><strong>Pamiętaj! Zanim Twoje konto się uaktywni będziesz musiał jeszcze wpisać kod aktywacyjny. </strong></p>
<p>Taki kod wysyłamy do Ciebie pocztą tradycyjną na adres z Twoich danych fakturowych (tych które podałeś podczas rejestracji). Chcemy w ten sposób zapobiec sytuacji, gdy na dane Twojej firmy rejestruje się osoba niepowołana. Dlatego wysyłamy kod aktywacyjny tylko na adres fakturowy potwierdzony z rejestrem. </p>
<p>Możesz przyspieszyć wysyłkę kodu - jeśli prześlesz nam mailowo skan dokumentu firmowego, np. nadania NIP-u  będziemy mogli w odpowiedzi przesłać Ci kod aktywacyjny mailem. </p>
<p>Gdy wpiszesz już kod aktywacyjny na koncie można powiedzieć, że <strong>zawarłeś z nami umowę</strong>. Zaczynamy wtedy wystawiać Ci comiesięczne faktury według naszego <a href="/hc/pl/articles/203125771" target="_blank">cennika</a>.</p>
<p>Możesz wtedy już <strong>promować</strong> swoje inwestycje (<a href="/hc/pl/articles/203059722-Jakie-promowania-oferujecie-na-koncie-deweloperskim-" target="_blank">sprawdź promowania</a>). </p>
<p>Garść potrzebnych informacji na koniec:</p>
<ol>
<li>Umowę zawieramy na czas nieokreślony.</li>
<li>Faktury wystawiane są zawsze na koniec okresu rozliczeniowego (z dołu).</li>
<li>Okres wypowiedzenia wynosi jeden miesiąc (30 dni) i jest liczony od następnego dnia po wystawieniu faktury za okres rozliczeniowy, w którym przesłałeś wypowiedzenie.</li>
</ol>
<p>Możesz teraz z powodzeniem <strong><a href="https://ssl.otodom.pl/rejestracja-dewelopera" target="_blank">zarejestrować konto</a>. </strong>A jeśli potrzebujesz przy tym z nami porozmawiać, zadzwoń po ten numer <strong>61 630 6015 </strong>w godzinach od 9 do 17.:) </p>
<p> </p>