<h1>Kupuj bezpiecznie - na co zwracać uwagę?</h1>
<ul>
<li><strong>Zaliczki i przedpłaty:</strong> Przed podjęciem decyzji o wpłacie zaliczki lub przedpłaty, należy wcześniej bezwzględnie sprawdzić czy wszystkie warunki proponowane przez Sprzedawcę nam odpowiadają oraz czy jest on osobą godną zaufania. Najważniejsze jest to, aby wszystkie niejasności zostały om&oacute;wione na samym początku, pozwoli to uniknąć nieporozumień. Radzimy, aby na wpłatę zaliczki decydować się dopiero po zapoznaniu się z ofertą, obejrzeniu samochodu i ustaleniu wszystkich warunk&oacute;w transakcji oraz danych kontrahenta.</li>
<li><strong>Niepełne lub nieprawdziwe informacje na temat stanu technicznego: </strong>Zawsze należy szczeg&oacute;łowo wypytać Kontrahenta o stan techniczny pojazdu, oraz wszystkie istotne elementy (w razie potrzeby poprosić o dodatkowe zdjęcia itp.). Jeżeli zakup pojazdu wiąże się z dalekim wyjazdem, należy liczyć się z tym, że samoch&oacute;d nie spełni naszych oczekiwań mimo wcześniejszych zapewnień Sprzedającego o idealnym stanie technicznym.</li>
</ul>
<p>Radzimy dokonać wyboru w oparciu o profesjonalną ocenę stanu technicznego. Warto w tym celu wybrać się do serwisu, kt&oacute;ry sprawdzi najważniejsze podzespoły pojazdu.</p>
<ul>
<li><strong>Bardzo atrakcyjne ceny pojazdu:</strong> Zwr&oacute;ć szczeg&oacute;lną uwagę na ogłoszenia o znacznie zaniżonych cenach pojazdu. Takie ogłoszenia oferują kupno pojazdu za 1/3 wartości rzeczywistej&nbsp; pojazdu. W tego typu ogłoszeniach często w formularzu kontaktowym brakuje numeru kontaktowego bądź numer ten jest nieaktywny. W treści ogłoszenia potencjalny kupujący proszony jest o kontakt e-mailowy. Po nawiązaniu kontaktu kupujący otrzymuje informacje o konieczności przelania pieniędzy na poczet transportu bądź rezerwacji oferowanego pojazdu, ponieważ auto rzekomo znajduje się po za granicami kraju.</li>
<li><strong>Legalność pochodzenia pojazdu: </strong>Zalecamy zwr&oacute;cić się do profesjonalnej firmy zajmującej się sprawdzaniem legalności pochodzenia pojazdu. W tym celu należy przygotować dow&oacute;d rejestracyjny, książkę pojazdu oraz dow&oacute;d własności. Dodatkowo należy sprawdzić pojazd w rejestrach zastaw&oacute;w.</li>
<li><strong>Numery telefon&oacute;w o podwyższonej opłacie: </strong>Numery telefon&oacute;w zaczynające się od <strong>0-300, 0-700, 0-701, 0-708</strong> są tzw. numerami o podwyższonej opłacie (Premium Rate). Wysokość opłaty za połączenie z takimi numerami jest niezależna od miejsca wykonywania połączenia i zazwyczaj dużo wyższa od standardowej opłaty za połączenie telefoniczne (nawet do kilku złotych za minutę).</li>
</ul>
<p>Decydując się na kontakt ze sprzedającym, kt&oacute;ry jako jedyną możliwość kontaktu podał numer o podwyższonej opłacie, należy mieć świadomość koszt&oacute;w takiego połączenia. Często takiej informacji nie ma bezpośrednio w opisie ogłoszenia.</p>