<h1>Cum ar trebui sa arate un anunt?</h1>
<p>Sunt cateva puncte esentiale in anunt: titlul, fotografiile si descrierea.</p>
<p><strong>1. Titlul:</strong> include numele clar al produsului si un element distinctiv. Cumparatorii cauta in general dupa cuvinte si expresii, iata de ce inca de la titlu este bine sa fie relevant.</p>
<p>De exemplu, <em>Cel mai iubitor prieten</em> este un titlu foarte dragut. Dar cumparatorii cauta "pisica", "pisoi", "pisic". Deci anuntul tau este posibil sa nu apara prea des in rezultatele cautarilor. Alege <em>Pisicuta British Silver Tabby, par scurt, 2 luni, </em>de exemplu. Daca esti o fire mai creativa, sigur, poti merge si pe <em>Cel mai iubitor puiut de pisica. </em>Important este ca in titlu sa ai cuvinte relevante pentru ceea ce vinzi.</p>
<p><strong>2. Fotografiile</strong>: suntem prin excelenta fiinte vizuale. Si nu este gluma ca o poza face cat 1000 de cuvinte. Iata un exemplu: tu pe care ai da click? :)</p>
<p><img src="http://ajutor.olx.ro/hc/en-us/article_attachments/200761161/anunturi.png" alt="" width="305" height="275" /></p>
<p>Si <strong>regula de aur: pozele reale</strong>. Poate ti se pare ca o poza preluata de pe Internet este mai frumoasa. Atunci cand cumperi vrei autenticitate, sa ai incredere, deci sa stii exact pe ce dai banii. Deci nimic nu se compara cu ceea ce excelent ne-a spus un cumparator: <em>Vreau sa vad poze cu parchetul :) </em></p>
<p><strong>3. Descrierea:</strong> poti include si informatii tehnice (daca produsul se preteaza); mai ales, mentioneaza starea exacta de folosire, uneori ajuta si motivul pentru care il vinzi (pentru un plus de autenticitate), pentru ce este util sau recomandat.</p>
<p>Evita sa scrii cu majuscule: transmit agresivitate. Iar tu vrei sa vinzi, sa atragi, sa incurajezi :)</p>
<p>Toate cele de mai sus sunt valabile pentru anunturi formulate cu bun simt, care respecta un limbaj decent si regulile de moderare. Lista completa aici.</p>
<p> </p>
<p>Esti gata sa adaugi primul anunt? Avem pentru tine <a href="http://academia.olx.ro/produse-care-doar-aglomereaza-casa-sunt-peste-tot/?utm_source=Ajutor-24-7&amp;utm_medium=Onsite&amp;utm_content=final-articole&amp;utm_campaign=Academia-OLX">28 de idei de vanzare</a>.</p>