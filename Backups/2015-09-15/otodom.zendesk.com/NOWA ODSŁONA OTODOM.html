<h1>NOWA ODSŁONA OTODOM</h1>
<p>Pewnie zauważyłeś, że Otodom zmienił się w ostatnim czasie znacząco. Poniżej przygotowaliśmy  dla Ciebie listę wprowadzonych  zmian w nadziei, że ułatwi Ci to korzystanie z odmienionego serwisu, zanim zdążysz się do niego przyzwyczaić.</p>
<p><strong>RWD</strong></p>
<p>Najważniejszą i największą zmianą jest możliwość korzystania z Otodom na urządzeniach mobilnych, czyli RWD (Responsive Web Design). Sprawdź jak nowy Otodom prezentuje się na Twoim smartfonie i tablecie. Teraz bez trudu wyszukasz ogłoszenie i  odpiszesz na wiadomość nie siedząc przed komputerem!</p>
<p><img src="https://otodom.zendesk.com/hc/pl/article_attachments/201718501/RWD.png" alt="" /></p>
<p><strong>Wyszukiwanie ogłoszeń</strong></p>
<p>Postaraliśmy się o zapewnienie lepszego doświadczenia podczas korzystania z naszej wyszukiwarki. <strong>Minimalistyczny pasek wyszukiwania</strong> na stronie głównej pozwala na wpisanie tylko najważniejszych parametrów – resztę kryteriów możesz zawęzić później. Nowością jest możliwość wyszukiwania nieruchomości w określonym promieniu od danej dzielnicy!:</p>
<p><img src="https://otodom.zendesk.com/hc/pl/article_attachments/201734672/Wyszukiwanie_w_promieniu_od_dzielnicy.png" alt="" /></p>
<p>Dodatkowo ułatwiliśmy wyszukiwanie, <strong>podpowiadając województwa i miejscowości</strong>. Klikając w pole „Lokalizacja” w pasku wyszukiwarki rozwiniesz listę województw. W kolejnym kroku możesz kliknąć dane województwo rozwijając listę największych miast w tym województwie.</p>
<p><img src="https://otodom.zendesk.com/hc/pl/article_attachments/201718511/wyszukiwanie__rozwijanie_z_listy.jpg" alt="" /></p>
<p>Zauważ, że teraz większość parametrów wyszukiwania, np. piętro czy rodzaj zabudowy mają możliwość <strong>wielokrotnego zaznaczenia</strong>. Oznacza to, że jednocześnie możesz wybrać kamienicę, blok oraz loft i wyszukiwać ogłoszenia spośród tych trzech rodzajów zabudowy na raz. Wcześniej musiałbyś wyszukiwać trzykrotnie.</p>
<p><img src="https://otodom.zendesk.com/hc/pl/article_attachments/201718521/multiselect.PNG" alt="" /></p>
<p><strong>Promowanie na stronie głównej</strong></p>
<p>Tuż pod wyszukiwarką umieściliśmy ogłoszenia promowane.  Jest to nowa odsłona naszego promowania na stronie głównej w niezmienionej cenie. Teraz ogłoszenie promowane w ten sposób nie tylko prezentowane jest w bardzo widocznym miejscu na stronie głównej, ale też zostaje oznaczone widoczną pomarańczową wstążką na liście wyników wyszukiwania. Ze względu na charakter tego promowania zachęcamy do wyróżniania w ten sposób ofert z bardzo atrakcyjnymi, przyciągającymi oko zdjęciami. Wtedy promowanie to może osiągnąć najlepszy efekt.</p>
<p><img src="https://otodom.zendesk.com/hc/pl/article_attachments/201734682/strona_g__wna_jak_dzia_a.png" alt="" /></p>
<p><strong>TOP – początek listy</strong></p>
<p>Kolejną niespodzianką jest zmiana działania w promowaniu na początku listy. Promowanie przy okazji zmian otrzymało  nową, krótszą nazwę „TOP – początek listy”.  Ogłoszenie promowane TOP wyświetlane jest teraz w dwóch miejscach jednocześnie:</p>
<p>- Na samej górze listy wyników,  rotacyjnie,  jako jedno z  trzech pierwszych ogłoszeń na każdej stronie z wynikami wyszukiwania. </p>
<p>-Na liście wyników „organicznych” tuż pod 3 TOP ogłoszeniami.</p>
<p>Ogłoszenie promowane oznaczone jest charakterystyczną pomarańczową wstążką.</p>
<p><img src="https://otodom.zendesk.com/hc/pl/article_attachments/201734692/promowanie_Top_-og_oszenie_w_2_miejscach.jpg" alt="" /></p>
<p><strong>Dodawanie ogłoszenia</strong></p>
<p>W nowym Otodom dodasz ogłoszenie nawet będąc niezalogowanym do konta. Zmiana dotyczy Użytkowników indywidualnych, pośrednicy nieruchomości czy deweloperzy nadal dodają ogłoszenia po zalogowaniu, z uwagi na abonament przypisany do danego konta.</p>
<p>Podczas dodawania ogłoszenia możesz już obracać zdjęcia, co też jest nowością. Dodatkowo zanim zatwierdzisz finalnie ogłoszenie masz możliwość jego podglądu.</p>
<p><strong>Ulubione</strong></p>
<p>Ułatwiliśmy dodawanie ogłoszeń oraz wyszukiwań do obserwowanych. Teraz można to zrobić także będąc niezalogowanym do konta. Ustawienia te zostaną zapamiętane aż do Twojego zalogowania się  do konta. Będąc już zalogowanym, obserwowane wyszukiwania możesz zapisać na trwałe. Wtedy zaczniemy też wysyłać Ci powiadomienia e-mail o nowych ofertach dla Twoich ulubionych kryteriów wyszukiwania.</p>
<p><img src="https://otodom.zendesk.com/hc/pl/article_attachments/201718531/obserwowane.jpg" alt="" /></p>
<p><strong>Jak wygląda strona ogłoszenia?</strong></p>
<p>Strona Twojego ogłoszenia w Otodom również przeszła solidny lifting i odchudzenie. Wyodrębniliśmy w niej to, co najistotniejsze. Teraz wszystkie najważniejsze dane,  takie jak numer telefonu czy cena przy ogłoszeniu „podążają” za okiem użytkownika podczas przesuwania strony w dół i w górę. Sam sprawdź jak to wygląda!</p>
<p><img src="https://otodom.zendesk.com/hc/pl/article_attachments/201718541/strona_og_oszenia.png" alt="" /></p>
<p><strong>Kontakt między Użytkownikami serwisu</strong></p>
<p>Ułatwiliśmy też kontakt pomiędzy ogłoszeniodawcą a poszukującym. Odpowiadanie na wiadomości to teraz „bułka z masłem”. Wystarczy kliknąć „Przejdź na swoje konto i odpowiedz” w powiadomieniu e-mail, które do Ciebie wysyłamy gdy otrzymasz wiadomość. Wszystkie wiadomości masz teraz zebrane i uporządkowane  w wątki w  jednym miejscu . Przypomina to czat. Spójrz:</p>
<p><img src="https://otodom.zendesk.com/hc/pl/article_attachments/201734712/kontakt_czat.jpg" alt="" /></p>
<p><strong>Nowe strony w domenie Otodom</strong></p>
<p>Wielu z Was sugerowało nam wcześniej poprawę wyglądu stron w domenie Otodom. Teraz, przy okazji tak globalnej zmiany całego serwisu postanowiliśmy również poprawić wygląd tych stron. Zobacz, jak prezentują się po zmianach:</p>
<p><img src="https://otodom.zendesk.com/hc/pl/article_attachments/201734722/strona_w_domenie.jpg" alt="" /></p>
<p><strong>Łatwiejsze zamawianie faktury</strong></p>
<p>Znając bolączki związane z zamawianiem faktur na kontach indywidualnych Użytkowników postanowiliśmy ułatwić ten proces. Teraz na koncie Użytkownika niebiznesowego dodaliśmy zakładkę „Faktury”, co znacznie ułatwia zamówienie faktury za opłacone usługi.</p>
<p><strong>Pozostałe ułatwienia</strong></p>
<p>Nie trzeba już czekać 1 h na uaktywnienie promowań, czy wyświetlenie nowo dodanego ogłoszenia w serwisie. Teraz, w nowym Otodom wszystkie usługi uruchamiają się niemal od razu!</p>
<p><br /><strong>Co, jeśli coś nie działa?</strong></p>
<p>Jak to często bywa przy wprowadzaniu nowych rozwiązań, na początku mogą pojawić się trudności i obszary do poprawy. Jeśli zatem natrafisz na jakieś niedogodności związane z korzystaniem z serwisu lub chciałbyś wyrazić swoją opinię, pisz do nas na adres:</p>
<p>nowy@otodom.pl</p>
<p><strong>Jesteś agentem nieruchomości?</strong></p>
<p>Przygotowaliśmy dla Ciebie specjalną stronę, na której możesz zapoznać się ze zmianami i zapisać się na spotkanie w ramach Akademii Rozwoju Agenta. Na szkoleniu pod tytułem: "Mierzenie efektywności działań w internecie" będziesz mógł porozmawiać z nami o tym, co czeka w najbliższym czasie serwis Otodom.</p>
<p>Dowiedz się więcej: <a href="http://otworzsienazmiany.otodom.pl/" target="_blank">otodom.pl/OtworzSieNaZmiany</a></p>