<h1>JAK BĘDĘ ROZLICZANY NA KONCIE DEWELOPERSKIM?</h1>
<p>Na koncie deweloperskim do faktury zliczamy<strong> wystawienia</strong> inwestycji. Wystawienie w przypadku tego konta to inaczej każda aktywacja inwestycji w serwisie.</p>
<p>Załóżmy że przykładowy okres rozliczeniowy na Twoim koncie trwa od 17 maja do 16 czerwca. Jeżeli 17 maja dodasz w Otodom 2 inwestycje, ale już, dajmy na to, 20 maja jedną z nich dezaktywujesz (np. zakończyła się) i dodasz nową inwestycję, wciąż będziesz prezentować tylko <strong>2 inwestycje </strong>na koncie. Jednak na fakturze wyszczególnione zostaną <strong>3 wystawienia</strong>. W końcu w okresie między 17 maja a 16 czerwca aktywowałeś 3 inwestycje a nie 2.</p>
<p>Maksymalnie w ramach jednego wystawienia możesz prezentować inwestycję przez 30 dni w serwisie. Jeśli chcesz, możesz tę inwestycję usunąć już po 1 dniu aktywności lub po 30 dniach - to zależy tylko od Ciebie. </p>
<p><strong>Faktury</strong> w Otodom naliczane są z dołu, zawsze na koniec okresu rozliczeniowego.</p>
<p><strong>Okres rozliczeniowy</strong> wynosi równo 30 dni i jest liczony od momentu gdy zaczniesz korzystać z serwisu. Twój okres rozliczeniowy nie będzie pokrywał się więc z miesiącami kalendarzowymi ani trwał od 1-go do 30-go. </p>
<p>Wszystkie informacje o ilości Twoich inwestycji, płatnościach, fakturach i okresie rozliczeniowym będą dostępne w Twoim <strong>panelu zarządzania</strong> w Otodom. Dostęp do panelu uzyskasz gdy już się u nas <a href="https://ssl.otodom.pl/rejestracja-dewelopera" target="_blank">zarejestrujesz</a>. Wcześniej poczytaj o tym <a href="/hc/pl/articles/203125781-Wi%C4%99c-jak-mog%C4%99-zacz%C4%85%C4%87-wsp%C3%B3%C5%82prac%C4%99-" target="_blank">jak wygląda u nas rozpoczęcie współpracy</a>. </p>
<p> </p>